Retrospektiivitekniikoita tuntuu yhdistävän ajatus vahvasti strukturoidusta vuorovaikutustilanteesta. Useisiin tekniikoihin liittyy mekaaniset säännöt tilanteen toteutuksesta. Esimerkiksi pyörä joka jaetaan viiteen osaan siten, että jokainen osa koskee tiettyä tilaisuudessa käsiteltävää osa-aluetta. 

Tapa jolla tekniikoissa istunnon eri osa-alueet käydään läpi, on sekin usein tarkkaan määritelty. Viisi minuuttia siihen, kymmenen tähän jne. Mihin tarvitaan näin mekaanista tapaa tappamaan muuten luonnollinen vuorovaikutustilanne. Itselleni tulee mieleen monia syitä.

Aika on rahaa. Jos viidestä kymmeneen ihmistä selviää ”Post mortemista” alle tunnissa, on kyseessä huippusuoritus. Mekaaninen toteutustapa suo (tai pakottaa) hiljaisille puheenvuoron. Strukturoimattomat tilanteet ovat sosiaalisesti ulospäin suuntautuneiden pelikenttä, jota hiljaiset saavat seurata sivusta. Kun käsiteltävästä asiasta äänestetään, ollaan edes hiukan lähempänä tasavertaista tilannetta.

Olen pannut merkille, että monet alan opiskelijat pitävät kovasti erilaisista peleistä. Kun piirretään pyörä sektoreineen, saattaa muuten stressaava itsensä ja ympäristön reflektoiminen olla helpompi lähestyä.


